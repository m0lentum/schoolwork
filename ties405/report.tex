%! TEX program = xelatex

\documentclass{article}
\usepackage[a4paper, margin=3cm]{geometry}
\setlength{\parindent}{0pt}
\setlength{\parskip}{1em}
\usepackage{fontspec}
\setmainfont{Lato}

\usepackage{amsmath,amssymb,amsthm}
% \usepackage{algorithmicx} % pseudocode
% \usepackage{algpseudocode} % pseudocode
\usepackage{hyperref} % links
% \usepackage{graphicx} % images
% \usepackage{pgfplots} % plots
% \pgfplotsset{compat=1.16} % plots

% verbatim code
% \usepackage{listings}
% \usepackage{xcolor}
% \definecolor{purple}{RGB}{135,20,85}
% \definecolor{gray}{RGB}{100,100,100}
% \lstset{
%   basicstyle=\ttfamily,
%   keywordstyle=\color{purple},
%   commentstyle=\color{gray},
% }

% matrices with customizable stretch
% as per https://tex.stackexchange.com/questions/14071/how-can-i-increase-the-line-spacing-in-a-matrix
\makeatletter
\renewcommand*\env@matrix[1][\arraystretch]{%
  \edef\arraystretch{#1}%
  \hskip -\arraycolsep
  \let\@ifnextchar\new@ifnextchar
  \array{*\c@MaxMatrixCols c}}
\makeatother

% usually I want images 350pt wide and centered
\newcommand{\img}[1]{
  \begin{center}
    \includegraphics[width=350pt]{#1}
  \end{center}
}

%
% begin document
%

% \usepackage[authordate,noibid,backend=biber]{biblatex-chicago}
% \addbibresource{}


\title{TIES405 Sovellusprojektin korvausraportti}
\author{
Mikael Myyrä \\
s. 16.07.1996\\
mikael.b.myyra@jyu.fi\\
}
\date{\number\day.\number\month.\number\year}

\begin{document}
\maketitle

\section{Yleiset tiedot}

Raportti käsittelee Jyväskylän yliopiston Digipalveluissa toteutettua
\url{https://opinto-opas.jyu.fi} -palvelua.  Projekti alkoi maaliskuussa 2020
ja päättyi saman vuoden joulukuussa. Tämän jälkeen sivustoa on vielä päivitetty
aika ajoin, mutta joulukuun jälkeen tekeminen ei ole enää ollut yhtäjaksoista
tai projektimuotoista. Maaliskuusta elokuuhun olin projektissa mukana
kokopäiväisesti (n. 36 h/vk) ja loppuvuoden osa-aikaisesti n. 24 h/vk. Tätä
projektia ei ole käytetty minkään aiemman opintojakson suorittamiseen.

Teknisesti opinto-opas on GatsbyJS-alustalla toteutettu sivusto, joka
generoidaan Sisu-opintotieto\-järjestelmästä saatavan opetussuunnitelmadatan
perusteella. Sivustolla on muutamia interaktiivisia elementtejä,
merkittävimpänä haku, mutta valtaosa ohjelmakoodista muokkaa dataa Sisun
tieto\-mallista staattisiksi sisältöelementeiksi. Lisäksi sivustolla näytetään
Avoimen yliopiston käsin tuottamaa markkinointisisältöä. Sisällön luomiseen
käytetään Plone-sisällönhallintajärjestelmää, jolle tehtiin opinto-opasta varten
räätälöity integraatio.

\section{Projektin hallinta ja läpivienti}

\subsection{Organisaatio}

Projektia toteuttamassa oli itseni lisäksi kaksi muuta kehittäjää — arkkitehti,
joka vastasi teknologiavalinnoista ja osittain teknisestä toteutuksesta,
ja suunnittelija, joka suunnitteli ja toteutti osan sivuston ulkoasusta.
Lisäksi kehitystiimin vetäjä organisoi osaltaan toimintaa ja suunnittelua.
Minä olin ainoana projektissa mukana kokopäiväisesti; muilla tiimin jäsenillä
oli muita vastuita ja osallistuivat tähän vain osalla työajastaan.

Tilaajana toimivat kaksi muuta Jyväskylän yliopiston yksikköä,
Koulutuspalvelut ja Avoin yliopisto. Heidän edustajistaan mukana oli kaksi
projektipäällikköä, jotka olivat päävastuussa projektin läpiviennistä, ja
muutamia suunnittelijoita, jotka tekivät vaatimusmäärittelyä yhteistyössä
projektipäälliköiden ja kehittäjien kanssa.

\subsection{Omat tehtäväni}

Itse vastasin projektissa pääosasta ohjelman teknistä toteutusta. Ohjelmoin mm.
sisällön generoinnin Sisun tietomallista ja hakutoiminnon käyttöliittymineen.
Lisäksi suunnittelin itse osan toteuttamistani käyttöliittymistä ja sivuston
rakenteista.

Näiden teknisten tehtävien lisäksi olin mukana suunnittelussa yhdessä tilaajan
edustajien kanssa. Kommentoin suunnitelmia erityisesti tekniikan ja tietomallin
näkökulmasta; onko haluttu tieto saa\-ta\-vil\-la ja mi\-ten. Esittelin myös
toteuttamiani ominaisuuksia suoraan tilaajille ja kävin heidän kans\-saan
palaute\-kes\-kus\-teluja.

Tuntimääräisesti suurin osa työstäni oli ohjelmointia. Keskusteluun ja
suunnitteluun osallistumista tein tarpeen mukaan, useimmiten alle tunnin
päivässä.

\subsection{Prosessi}

Prosessimallina on koko yksikön laajuisesti käytössä SAFe (Scaled Agile
Framework), jonka mu\-kai\-ses\-ti tämäkin projekti suoritettiin. Malli on
suunniteltu suurille organisaatioille, joilla on useita kehitystiimejä,
asiakkaita ja samanaikaisia projekteja.

Tiimitason toiminnassa malli näkyy scrum-tyyppisenä nopeana kehityssyklinä,
jossa tavoitteita ase\-tetaan viikoittain ja niiden toteutumista seurataan
lyhyissä palavereissa useita kertoja viikossa. Kehityksen tuloksia julkaistaan
sitä mukaa kun ne valmistuvat, ja tilaajan kanssa tehdään tiivistä
yhteis\-työtä.

Pidemmän aikavälin suunnitelmia tarkastellaan kolmen kuukauden välein
tapahtuvilla suunnittelu\-päivillä. Tällöin kehitystiimit ja ylempi johto
kokoontuvat yhdessä ns. asianomistajien kanssa sopimaan projektien välisestä
priorisoinnista ja tehtävien jakamisesta tiimien kesken. Asianomistajat
vastaavat tilaajien toiveiden tuomisesta mukaan suunnitteluun. Suunnitteluun
kuuluu työmäärien, kapasiteetin ja aikataulun arviointia ja riskien
ennakointia, ja suunnittelun tulokset kerätään yhtei\-selle Kanban-taululle,
''Program Boardille''.  Suunnittelujen välinen kehitysjakso jakautuu kahden
viikon ''iteraatioihin'', joiden vaihteessa suunnitelmien toteutumista
tarkastellaan tarkemmin ja tii\-mien vetä\-jät raportoivat tilanteen toisilleen
ja ylemmälle johdolle.

Lisäksi malliin kuuluu käytäntöjä koko organisaation ''portfolion'' hallintaan.
Tämä osa mallista on oman vastuualueeni ulkopuolella, mutta siihen kuuluu mm.
projektien kokoaminen suurempiin ''epic''-kokonaisuuksiin, niiden välinen
priorisointi, budjetointi ja karkea aikataulutus vuosien mittakaavassa. Lisäksi
malli antaa johtajille rooleja, vies\-tintäkäytäntöjä ja ajattelumalleja.
Toteuttajien kannalta rooleista tärkein ovat asianomistajat, joilta
konkreettiset tehtävät saadaan.

\subsection{Viestintä}

Projektiin kuuluva päivittäinen viestintä tapahtui pääasiassa
Flowdock-pikaviestipalvelun kautta. Kehittäjillä ja tilaajilla oli yhteinen
kanava, jolla keskusteltiin niin teknisistä yksityiskohdista kuin vaatimuksista
ja toteutetuista ominaisuuksistakin. Lisäksi asynkronista viestintää tapahtui
Jira-tikettien ja -kommenttien muodossa, joiden avulla organisoitiin
suunnitelmia ja seurattiin niiden toteutumista.

Näiden jatkuvasti avoimien kanavien lisäksi ajoittain pidettiin palavereja
reaaliaikaista, tavoitteellista keskustelua varten. Kehitystiimin kesken
etenemistä seurattiin säännöllisesti joka toinen päivä, ja tilaajan kanssa
keskusteltiin suunnitelmista aina suunnitteluviikkojen aikana ja muulloin
epäsäännöllisesti tarvittaessa. Näissä palavereissa ei käytetty mitään tiettyä
protokollaa, mutta yleensä projektipäälliköt toimivat puheenjohtajan
kaltaisessa asemassa; he esittelivät kokouksen aiheet ja tavoitteet ja
ohjasivat keskustelua eteenpäin.

Loppukäyttäjien kanssa kehittäjät eivät keskustelleet suoraan, vaan heidän
palautteensa kulkeutui meille tilaajien kautta. Näistä palautteista
keskusteltiin yleensä Flowdock-kanavallamme.

Dokumenttimuotoista viestintää projektissa ei tapahtunut. Vaatimukset annettiin
Jiran ja epämuodollisten keskustelujen kautta, ja raportointi tapahtui samalla
tavoin.

\section{Opittua ja koettua}

Tämä oli ensimmäinen projekti, jossa olen ollut mukana keskustelemassa ja
suunnittelemassa suoraan asiakkaan kanssa. Pitäisinkin tästä saatua
viestintäkokemusta projektin tärkeimpänä uutena oppina. Teknisten asioiden
ilmaiseminen ymmärrettävästi, palautteen pyytäminen ja siihen reagointi ja
luetun ymmärtäminen ovat viestinnällisiä taitoja, joissa kehityin huomattavasti
projektin aikana. Selkeän viestinnän tärkeys korostui projektin suuren
mittakaavan takia, ja mieles\-tä\-ni jokainen osapuoli onnistui siinä hyvin.
Reaaliaikainen yhteys asiakkaaseen oli erittäin olennaista, koska sen ansiosta
kehittäminen pystyi jatkumaan ilman palautteen tai vaatimusten odottelusta
johtuvia keskeytyksiä.

Muilta osin mikään projektissa ei ollut minulle täysin uutta, koska olin tehnyt
samaa työtä jo pari vuotta samaa prosessimallia käyttäen. Tämä oli kuitenkin
pisin ja laajin projekti, johon olin osallistunut, joten suuren kokonaisuuden
hallinta korostui eri tavalla kuin aiemmin. Kuten em. vies\-tinnässä, myös
teknisesti tämä oli suurin siihen mennessä rakentamani kokonaisuus, joten sen
hal\-tuun\-otto vaati ajattelun ja tiedon organisoinnin taitojen kehittymistä.

SAFe-mallin erityisominaisuudet tulevat esille erityisesti silloin, kun
useampia projekteja tehdään samanaikai\-sesti ja ajankäyttöä täytyy jakaa
niiden kesken. Oma aikani oli varattu täysin tähän projektiin, mutta tämä
portfoliotason priorisointi näkyi muiden tiimiläisten osallistumisessa. Olin
usein ainoana kehittäjänä tekemässä tätä, koska tiimimme vastuualue on laaja ja
tekijöitä vähän. Tästä syystä koodin katselmointi ja tiedon jakaminen
kehittäjien kesken jäi vähäiseksi, ja kenelläkään ei ole niin kattavaa
tuntemusta projektin lähdekoodista kuin voisi olla. Tämä on jatkuva ja
tiedostettu ongelma tiimimme resursseilla, ja siihen ei ole tähän mennessä
keksitty ratkaisua.

SAFen perustason käytännöt — suunnittelupäivät ja lyhytsyklinen ketterä kehitys
— ovat mielestäni toimineet erittäin hyvin pienemmissä projekteissa ja
osoittautuivat toimivaksi myös tässä. Kolmen kuukauden aikaväli on riittävän
lyhyt, että sen voi suunnitella melko tarkasti ja luotettavasti, ja jatkuva
toteutumisen seuraaminen auttaa pitämään suunnitelmista kiinni. Valmiik\-si
saatujen tehtävien välitön testaus ja julkaisu mahdollistavat keskeytyksettömän
etenemisen. Huomasin, että teknisesti tässä on hyvin oleellista automatiikka
muutosten nopeaan julkai\-suun ja testiympäristö, jossa tilaaja pääsee
kokeilemaan uusia ominaisuuksia. Yhdessä reaali\-aikaisen palauteviestinnän
kanssa nämä mahdollistavat työn nopean ja sujuvan etenemisen.

Yksi asia, joka jäi projektissa lähes kokonaan puuttumaan, on testaus
loppukäyttäjien kanssa ja heiltä palautteen kerääminen. Meillä ei ollut mitään
virallista palautekanavaa, eikä käytettävyystestausta järjestetty. Päätökset
tehtiin siis lähinnä tilaajien ja kehittäjien oman harkinnan mukaan. Olen
henkilökohtaisen verkostoni kautta kuullut positiivista palautetta opettajilta,
mutta otos on pieni ja sattumanvarainen, eikä sen perusteella voi tehdä
johtopäätöksiä. Samoin saavutettavuuden kehitys ja saavutettavuusselosteen
laatiminen jäivät minun tehtäväkseni selaimen testaustyökalujen avulla.
Parempiin tuloksiin olisi varmasti päästy oikeiden käyttäjien avulla.

\section{Lähteet}

Artikkeli: SAFe 5 for Lean Enterprises. Kirjoittajaa ei mainittu. Haettu 21.03.2022 osoitteesta
\\ \url{https://www.scaledagileframework.com/safe-for-lean-enterprises/}.

\end{document}
